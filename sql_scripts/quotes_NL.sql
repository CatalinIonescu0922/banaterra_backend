INSERT INTO Quote 
(id, quote, author_id, language_id, topic_id, created_at, updated_at, order_no, chapter_id, translation_of, book_id)
VALUES
(182213,"Over de Tao praten, dat kan, maar niet over de oneindige Tao. Een naam geven, dat kan, maar niet aan de eeuwige Tao. Het is de bron van hemel en aarde, en daarom zonder naam. Wel kunnen we de Tao duiden als de 'Moeder' van alles.  Zoek naar de essentie van de Tao, ook al is deze altijd verborgen. Zoek naar de buitenkant van de Tao, want deze is altijd zichtbaar.  Innerlijk en uiterlijk vloeien uit dezelfde bron, ook al heten ze anders. Beide zijn het wonderen.  Het wonder achter de wonderen, daar gaat het om.",249,13,1,"2024-10-17 23:40:51","2024-10-17 23:40:51",1,0,0,15),
(182214,"Bestaat mooi dankzij lelijk? Is er goed dankzij kwaad? Vormen leven en dood dezelfde bron? Vullen moeilijk en makkelijk elkaar aan? Nemen lang en kort elkaar de maat? Berust hoog op laag? Bepalen toon en volume de harmonie? Zullen de eersten de laatsten zijn? Daarom kun je handelen door te wachten. Je kunt praten door te zwijgen. Leven zonder te nemen. Genieten zonder te bezitten. Werken zonder te eisen. Handelen zonder te verstoren. Dan maak je deel uit van de rivier.",249,13,1,"2024-10-17 23:40:51","2024-10-17 23:40:51",2,0,0,15),
(182215,"Verhef getalenteerden niet, dan voorkom je rivaliteit en ruzie. Wek geen begeerte op naar schaarse goederen, dan voorkom je diefstal. Toon niet waarnaar men kan verlangen, dan blijven de harten van de mensen rustig.  Daarom regeert de wijze door de harten te luchten en de magen te vullen, door de wil te verzachten en het lichaam te sterken.  Zo blijven de mensen eenvoudig en je voorkomt gedoe.  Als je niets verstoort, blijft alles in orde.",249,13,1,"2024-10-17 23:40:51","2024-10-17 23:40:51",3,0,0,15),
(182216,"Leeg is het leven, als een schip, zodat het drijft. Vol, als een schatkist zonder bodem. Ondoorgrondelijke en oneindige bron.  Maak ronder wat scherp is en haal knopen uit de war. Verzacht wat verblindt en laat het stof neerdwarrelen.  Diep verborgen en altijd weer zichtbaar is er het leven. Waar dit kind vandaan komt, weet niemand, deze voorvader van de inspiratie.",249,13,1,"2024-10-17 23:40:51","2024-10-17 23:40:51",4,0,0,15),
(182217,"Hemel en aarde zijn zonder oordeel. Wat zichtbaar is, dat zijn omhulsels. Als je zonder oordeel bent, dan zie je menselijk handelen als een omhulsel.  De ruimte tussen hemel en aarde is als een blaasbalg. Naarmate de vorm meer verandert, wakkert je vuur aan. Als je meer beweegt, dan leef je intenser. Toch is ook stilte een bron van kracht. Richt je op het midden van de weg.",249,13,1,"2024-10-17 23:40:51","2024-10-17 23:40:51",5,0,0,15),
(182218,"De geest van de vallei sterft nooit, het is de vrouw in ons, de oermoeder. Ze biedt toegang tot de wortels van hemel en aarde. Nauwelijks zichtbaar, als achter een sluier, maar altijd beschikbaar en aanwezig als onuitputtelijke bron.",249,13,1,"2024-10-17 23:40:51","2024-10-17 23:40:51",6,0,0,15),
(182219,"Hemel en aarde zijn oneindig, maar waarom? Omdat zij niet voor zichzelf bestaan, zijn ze daarom eeuwig?  Door een stap terug te doen loop je vooraan. Door afstand te houden raak je verbonden met al het leven. Door onbaatzuchtige daden bereik je vervulling.",249,13,1,"2024-10-17 23:40:51","2024-10-17 23:40:51",7,0,0,15),
(182220,"Het hoogste goed lijkt op water dat alles tot leven brengt en zich niet inspant. Het begeeft zich naar plaatsen die de mens veracht, daarom lijkt het veel op het leven zelf.  Woon zo, dat je dicht bij de aarde blijft. Ontwikkel je geest door de verborgen diepten van je hart te zoeken. Wees bescheiden en vriendelijk naar je medemensen. Spreek woorden die je waar kunt maken. Handel eerlijk, rechtvaardig, deskundig en op het juiste moment.  Als je niet aanvalt, dan valt je niets te verwijten.",249,13,1,"2024-10-17 23:40:51","2024-10-17 23:40:51",8,0,0,15),
(182221,"Een tot aan de rand gevulde kom, kun je niet dragen. Te scherpe messen zijn snel weer bot. Te veel goud en juwelen kan niemand bewaken. Zeg dat je rijk en belangrijk bent en je roept het drama over je af. Trek je terug als je werk klaar is.  Zo ziet de weg van de hemel eruit.",249,13,1,"2024-10-17 23:40:51","2024-10-17 23:40:51",9,0,0,15),
(182222,"Wanneer je lichaam en geest als een geheel omhelst, kun je dan een perfecte balans behouden? Volledig geconcentreerd steeds soepeler worden, kun je zo de onbevangenheid van een baby bereiken? Terwijl je je visie op het leven helder probeert te maken, kun je dan zelf schoon blijven? Als je je naasten liefhebt en je probeert structuur te bieden, kun je dan zonder wijsheid? Als je de poorten van de hemel opent en dichtdoet, kun je dan zijn als een vrouw? Als je helder en open alle uitdagingen tegemoet treedt, kun je dan onbevooroordeeld blijven en passief?  Inspireren en nieuwe dingen laten groeien. Meenemen, maar niet bezitten. Er aan werken, maar er niet op teren. Leiding geven, maar niet heersen. Dit is het geheim van deugdzaam leven.",249,13,1,"2024-10-17 23:40:51","2024-10-17 23:40:51",10,0,0,15),
(182223,"Dertig spaken verenigen het wiel, maar het gat middenin de naaf zorgt dat het wiel werkt.  Als je klei vormt tot een pot, dan is het de lege binnenruimte waardoor de pot bruikbaar wordt.  We maken deuren en ramen in een kamer. Deze gaten maken de kamer bewoonbaar.  Goederen hebben wel waarde, maar bruikbaarheid ontstaat, waar niets is.",249,13,1,"2024-10-17 23:40:51","2024-10-17 23:40:51",11,0,0,15),
(182224,"Alle kleuren tegelijkertijd, ze verblinden me. Alle klanken tegelijk, ze maken mijn oor doof. Alle smaken tegelijk, ze overweldigen mijn tong. Jachten en jagen. Het verdwaast mijn geest. Kostbaarheden brengen me op een dwaalspoor.  Als ik slim ben, dan laat ik me leiden door mijn gevoel en niet door wat ik zie, dan kies ik voor het innerlijke en niet voor het uiterlijke.",249,13,1,"2024-10-17 23:40:51","2024-10-17 23:40:51",12,0,0,15),
(182225,"Zie ongenade als een plezierige verrassing. Zie ongeluk als onderdeel van het bestaan.  Waarom is ongenade een plezierige verrassing? Omdat een eenvoudige status een zegen is. Verlies of winst doen er niet toe. Waarom is ongeluk onderdeel van ons bestaan? Ongeluk komt voort uit materie. Zonder lichaam kun je geen ongeluk krijgen.  Kies voor nederigheid, dan kan de wereld je vertrouwen. Hou van de wereld, als van jezelf, dan kun je voor de wereld zorgen.",249,13,1,"2024-10-17 23:40:51","2024-10-17 23:40:51",13,0,0,15),
(182226,"Kijk en je ziet niets, want de Tao is voorbij de vorm. Luister en je hoort niets, want het maakt geen geluid. Grijp ernaar en je krijgt er geen grip op, want het heeft geen lichaam. Vormeloos, onhoorbaar, ongrijpbaar. Niet te bevatten en toch één geheel.  Van boven onhelder, van onderen niet duister. Voortdurend beweegt het onbenoembare, een oneindige draad tot voorbij het rijk der dingen. De vorm van het vormeloze, het beeld van het beeldloze. Grenzeloos en onvoorstelbaar.  Ga er voor staan en je ziet geen voorkant. Volg het en je ziet geen achterkant. Als je toegerust bent met dit tijdloze besef, dan kun je meegaan met de uitdagingen van vandaag.  Als je het begin kent, dan weet je de essentie van iedere weg.",249,13,1,"2024-10-17 23:40:51","2024-10-17 23:40:51",14,0,0,15),
(182227,"Een wijze leraar is flexibel en verfijnd, grondig en begripvol. De diepte van zijn kennis is onpeilbaar.  Niet deze onpeilbare kennis kunnen we beschrijven, maar slechts hoe hij zich gedraagt. Aarzelend, als iemand die een rivier in de winter oversteekt. Alert, zoals iemand die bang is voor zijn buren. Voorzichtig en hartelijk, als een gast die bij je op bezoek is. Meegaand, zoals ijs dat op het punt staat om te smelten. Eenvoudig, zoals onbewerkt hout. Hol, zoals een grot, en troebel als een modderige poel. Terwijl de modder neerslaat, zoekt hij rustig de helderheid op. Langzaam komt hij in beweging, tot het moment van actie juist is.  Als ik dit alles begrijp, dan zoek ik geen bevrediging. Daarom kan ik een verborgen bloemknop zijn, zonder haast om te rijpen.",249,13,1,"2024-10-17 23:40:51","2024-10-17 23:40:51",15,0,0,15),
(182228,"Ontdoe jezelf van alles, dan vindt je geest vrede.  Terwijl alles om elkaar heen draait, richt ik me op het moment van terugkeer. Want, hoe alles ook groeit en bloeit, uiteindelijk keert alles terug naar de bron.  Terugkeren naar de bron is vrede vinden. Vrede vinden is de bestemming van het leven vervullen. Om je bestemming te vervullen moet je standvastig zijn. Daar heb je inzicht voor nodig. Zonder standvastigheid roep je rampen over je af. Als je standvastig bent sta je open voor alle mogelijkheden. Dan ben je openhartig en royaal. Je gedraagt je als een nobele vorst. Eén met het leven, één met de hemel, één met de eeuwigheid. En hoewel je lichaam sterft, gaat je leven niet verloren.",249,13,1,"2024-10-17 23:40:51","2024-10-17 23:40:51",16,0,0,15),
(182229,"Onze beste leermeesters kennen we nauwelijks. De meesters die we liefhebben en vereren zijn daarna de beste. Vervolgens komen de meesters die we vrezen. Tot slot komen de meesters die wij verachten en trotseren.  Als je de mensen niet vertrouwt, dan zullen de mensen je ook ontrouw zijn.  Een wijze meester gebruikt weinig woorden en is bescheiden. Als hij zijn taak heeft volbracht en het werk is klaar, dan zeggen de mensen, we hebben het goed gedaan.",249,13,1,"2024-10-17 23:40:51","2024-10-17 23:40:51",17,0,0,15),
(182230,"Als je de hoofdweg van het leven kwijt bent, dan komt er ruimte voor menselijkheid en rechtvaardigheid. Als mensen te slim willen zijn, dan begint het grote toneel. Als er thuis geen vrede is, dan komt er liefde van je kinderen. Als duisternis en wanorde in jouw koninkrijk aan de macht zijn, dan staan er loyale dienaren op.",249,13,1,"2024-10-17 23:40:51","2024-10-17 23:40:51",18,0,0,15),
(182231,"Vergeet je wijsheid en je slimheid, en mensen worden veel gelukkiger.  Vergeet je moraal en je rechtvaardigheid en mensen keren terug naar de liefde voor hun familie.  Vergeet je gewiekstheid en je begerigheid, en rovers en dieven zullen verdwijnen.  Mooie adviezen, maar het zijn uiterlijkheden. Je kunt ze beter vervangen door een hoger principe: Zie de eenvoud en omhels het oorspronkelijke. Verklein je ego en beteugel je verlangens.",249,13,1,"2024-10-17 23:40:51","2024-10-17 23:40:51",19,0,0,15),
(182232,"Zodra je ophoudt met leren krijg je ook geen discussies meer.  Hoe groot is het verschil tussen ja en nee? Wat is het verschil tussen goed en kwaad? Moet ik vrezen wat anderen vrezen? Onzin.  Mensen zijn vrolijk en stralend, ze offeren heilige koeien, ze dansen door de lentetuin. Ik ben echter kalm en op mijzelf gericht. Zoals een pasgeboren kind dat nog niet kan lachen. Ik ben alleen, zonder huis om naar terug te keren.  Anderen hebben meer dan ze nodig hebben. Alleen ik heb niets, ik ben een dwaas en ik ben onzeker. Anderen zijn duidelijk en helder, alleen ik ben zacht en vaag. Anderen zijn scherp en slim, alleen ik ben saai en kinderlijk.  Ik ga, vlak als de oceaan, richtingloos als de rusteloze wind. Iedereen is gevestigd en doelgericht, alleen ik ben koppig en blijf buiten. Ik weet dat de natuur mijn grote bron is.",249,13,1,"2024-10-17 23:40:51","2024-10-17 23:40:51",20,0,0,15),
(182233,"De grootste deugd is het volgen van de stroom. Ongrijpbaar en nevelig is de stroom. Toch heeft de stroom inhoud en vorm. De stroom is mat en donker. Toch bevat de stroom een bron van leven. Deze bron is echt en daardoor kan er vertrouwen zijn. Vanaf de eerste dageraad tot dit moment is dit begin doorgegeven. Zo ontvang ik het besef van mijn schepping.  Hoe begrijp ik de schepping? Hierdoor.",249,13,1,"2024-10-17 23:40:51","2024-10-17 23:40:51",21,0,0,15),
(182234,"Geef je over en je wordt één met het leven. Buig en je zult je echtheid ervaren. Wees leeg en je zult je vervuld voelen. Wordt oud en je wordt weer herboren. Heb weinig en je zult veel verdienen Heb veel en je raakt verward.  Daarom kiezen wijze mensen voor eenvoud. Zo zijn ze een voorbeeld voor allen. Ze trekken niet de aandacht, daarom schitteren ze voortdurend. Ze rechtvaardigen zichzelf niet, daardoor onderscheiden ze zich. Ze scheppen niet op, daardoor krijgen ze erkenning. Als je niet bluft, hoef je ook niet te wankelen. Als je niet vecht, zal niemand met je vechten. Inderdaad geldt het oude gezegde: 'geef je over en je wordt één met het leven'. Zijn dit lege woorden? Als je één bent met het leven, dan komt alles naar je toe.",249,13,1,"2024-10-17 23:40:51","2024-10-17 23:40:51",22,0,0,15),
(182235,"Slechts weinig, eenvoudige, woorden rijpen uit zichzelf.  Stormen duren niet de hele morgen. Hoosbuien duren niet de hele dag. Waar komen ze vandaan? Van de hemel en de aarde. Zelfs hemel en aarde kunnen geweld niet lang laten duren. Hoe zou een mens het dan kunnen?  Hij die de bron volgt, die is één met de bron. Hij die deugdzaam leeft, ontmoet deugd. Hij die de bron kwijtraakt, voelt zich verdwaald. Een zijn met de bron, is openstaan voor de bron. Een zijn met de deugd is openstaan voor de deugd. Een zijn met verdwalen is je verlies welwillend aanvaarden.  Hij die onvoldoende vertrouwen heeft, zal zelf niet vertrouwd worden.",249,13,1,"2024-10-17 23:40:51","2024-10-17 23:40:51",23,0,0,15),
(182236,"Wie op zijn tenen loopt, staat niet stevig in zijn schoenen. Wie zich haast, raakt uit de pas. Wie doet alsof, is niet verlicht. Wie eigenmachtig handelt, wordt niet gerespecteerd. Wie opschept, bereikt niets. Het werk van bluffers houdt geen stand.  Volgens de Tao moet je gewoon je werk doen en het vervolgens loslaten.",249,13,1,"2024-10-17 23:40:51","2024-10-17 23:40:51",24,0,0,15),
(182237,"Er is een volmaakt geheim vóór de geboorte van de hemel en de aarde.  In de stilte en de leegte is het geheim daar, oneindig en eeuwig. Misschien is dit wel de moeder van alles. Je kunt het Tao noemen of 'het grote'.  Echte grootheid stroomt altijd en door alles heen. Daarom komt het oneindig ver en keert het terug naar de oorsprong van alles.  Daarom kun je zeggen dat de Tao groot is. De hemel is groot, de aarde is groot. De mens is ook groot. Dit zijn de vier grote krachten van het heelal en de mens is er één van.  De mensen volgen de aarde. De aarde volgt de hemel. De hemel volgt de Tao. De Tao volgt de natuur. De Tao volgt haar eigen geheim.",249,13,1,"2024-10-17 23:40:51","2024-10-17 23:40:51",25,0,0,15),
(182238,"Stevig staan ligt ten grondslag aan lichtvoetigheid. Kalmte is de heerser over onrust. Daarom verliest een wijze, ook al is hij permanent op reis, zijn bagage niet uit het oog. Hij bewaart zijn kalmte, zelfs bij het mooiste uitzicht.  Waarom zou een veldheer zich lichtvaardig gedragen terwijl hij aan het hoofd staat van zijn strijdkrachten? Lichtvaardig gedrag ontstaat als je je wortels kwijt bent. Rusteloos gedrag ontstaat als je je beheersing verliest.",249,13,1,"2024-10-17 23:40:51","2024-10-17 23:40:51",26,0,0,15),
(182239,"Een goede wandelaar laat geen sporen achter. Een goede spreker verspreekt zich niet en een goede rekenaar kan het uit zijn hoofd.  Een goede deur heeft geen slot nodig. Toch krijgt niemand de deur open. Goede banden hebben geen knopen nodig. Toch kan niemand ze losmaken.  De wijze probeert mensen te helpen en veroordeelt niemand. Hij neemt al het goede mee en verspilt daardoor niets.  Dit heet 'het volgen van het licht'.  Wat is een goed mens? De onderwijzer van een slecht mens. Wat is een slecht mens? De zorg van een goed mens. Als er geen respect voor de leraar is en er is geen aandacht voor de leerling, dan zal verwarring toeslaan, hoe slim men ook is. Dit is een cruciaal uitgangspunt.",249,13,1,"2024-10-17 23:40:51","2024-10-17 23:40:51",27,0,0,15),
(182240,"Beheers de kracht van een man. Behoud de zorg van een vrouw. Wees de beek van het leven. Beweeg je voortdurend in het pad van de deugd Oprecht en zonder af te dwalen. Zo keer je terug naar de eenvoud van een kind.  Weet wat wit is en behoudt ook het zwart. Wees een voorbeeld voor de wereld, oprecht en standvastig. Zo keer je terug naar het oneindige.  Weet wat trots is en blijf nederig. Als je het overvloedige leven van de deugd leeft dan kun je een vallei van leven zijn, vol bronnen en fonteinen. Zo keer je terug tot de staat van onbewerkt hout. Zodra het hout wordt bewerkt, wordt het nuttig. In de handen van de wijze wordt het een dienaar.  Hieruit volgt dat een groot kleermaker zo min mogelijk snijdt.",249,13,1,"2024-10-17 23:40:51","2024-10-17 23:40:51",28,0,0,15),
(182241,"Wil je het heelal verbeteren? Ik denk dat dat niet gaat.  Het is een heilig schip op een heilige koers. Als je er aan gaat prutsen, dan maak je het stuk. Als je je eraan vastklampt, dan raak je het kwijt.  Soms zijn dingen voorbij en soms komen ze eraan. Soms is ademhalen lastig en soms gaat het vanzelf. Soms ben je sterk en soms zwak. Soms groei je en soms moet je een stapje terug doen.  Als je slim bent, dan vermijd je daarom uitersten.",249,13,1,"2024-10-17 23:40:51","2024-10-17 23:40:51",29,0,0,15),
(182242,"Wanneer iemand de wereld wil veroveren en je adviseert deze heerser vanuit de Tao, spreek hem er dan op aan om geen geweld te gebruiken. Want geweld leidt altijd tot verzet. Waar een leger voorbij is getrokken, daar komen doornenstruiken op en oorlogen leiden altijd tot magere jaren. Doe daarom uitsluitend datgene wat gedaan moet worden en maak nooit gebruik van de voordelen van de macht.  Bereik resultaten, maar verheerlijk ze niet. Bereik resultaten, maar schep er niet over op. Bereik resultaten, maar wees er niet trots op. Bereik resultaten, omdat dit natuurlijk is. Bereik resultaten, maar niet door geweld. Je moet er zelfs niet aan denken. Treur, als je niet in staat was om geweld te voorkomen.  Gebruik van geweld versnelt het verval. Dit is niet de weg van de Tao. Wat tegen de Tao ingaat, houdt niet lang stand.",249,13,1,"2024-10-17 23:40:51","2024-10-17 23:40:51",30,0,0,15),
(182243,"Wapens zijn instrumenten van de angst. Ze zijn in strijd met de schepping. Ze zijn in strijd met het leven. Daarom horen ze niet bij je, als je slim bent. Wie verstandig is, kiest de linker weg. De oorlogszuchtige kiest de rechter weg. Slimme mensen gebruiken wapens alleen als ze geen keus hebben. Je hart verlangt immers naar vrede en rust.  Een overwinning is geen reden voor vreugde. Het vieren van een overwinning is hetzelfde als genieten van moorden. Als je van moorden houdt, dan kom je niet verder.  Op gelukkige momenten gaat links vóór. Op treurige momenten gaat rechts vóór. In het leger staat de luitenant links en de generaal rechts. Oorlog wordt uitgevoerd als een begrafenis. Als er veel mensen sneuvelen, dan moeten wij ondergedompeld zijn in diepe rouw. Daarom moet je een overwinning zien als een begrafenis.",249,13,1,"2024-10-17 23:40:51","2024-10-17 23:40:51",31,0,0,15),
(182244,"De simpelste oervorm is klein en het is het grootste wat er is. Het leven zelf krijg je niet te pakken. Als koningen het leven echt begrijpen, dan zou alles wat er is aan hen gehoorzamen. Hemel en aarde zouden versmelten. Een gevoel van geluk zou over ons komen. Vrede en rust zouden ons deel zijn. Aanwijzingen zijn niet meer nodig omdat alles de juiste loop neemt.  Omdat we het besef van eenheid kwijt zijn, vragen steeds meer delen om steeds meer namen. Er is al verdeeldheid genoeg. Weten wanneer je moet stoppen, is jezelf vrijwaren voor gevaar. Ons leven is als een rivier die naar de zee stroomt. Ons leven is als een rivier die naar huis stroomt.",249,13,1,"2024-10-17 23:40:51","2024-10-17 23:40:51",32,0,0,15),
(182245,"Hij die mensen begrijpt, is wijs. Hij die zichzelf begrijpt, is verlicht. Hij die volkeren verovert, heeft kracht. Hij die zichzelf verovert, is werkelijk sterk.  Hij die weet dat hij genoeg heeft, die is rijk. Volharding is een blijk van wilskracht. Hij die zijn hart blijft volgen, houdt het lang vol. Sterven, terwijl je warmte blijft, dan leef je lang.",249,13,1,"2024-10-17 23:40:51","2024-10-17 23:40:51",33,0,0,15),
(182246,"De grote bron stroomt naar alle kanten. Hoe kun je haar naar links of naar rechts laten stromen? Alle leven hangt er van af, en ze ontzegt niemand iets.  De grote bron stroomt in stilte en stelt geen eisen. De grote bron voedt het leven, maar is niet de baas. Alles wat er is, keert terug naar de grote bron. Toch is ze niet de baas. Daarom kun je haar klein noemen.  Juist doordat de grote bron zich niet groot voordoet, is ze werkelijk groot.",249,13,1,"2024-10-17 23:40:51","2024-10-17 23:40:51",34,0,0,15),
(182247,"Als je het overzicht bewaart, dan kun je alles bereiken. Alles komt naar je toe, omdat je geen schade aanricht, maar omdat je vrede en geluk biedt.  Voorbijgangers komen af op muziek en lekker eten. Een beschrijving van de Tao, daar zit echter kraak noch smaak aan. Je kunt het niet zien, je kunt het niet horen, maar het is wel een onuitputtelijke bron.",249,13,1,"2024-10-17 23:40:51","2024-10-17 23:40:51",35,0,0,15),
(182248,"Krimp is pas mogelijk na de groei. Om zacht te worden, moet je eerst sterk zijn. Wat je verwerpt, moet je eerst aanstaan. Je kunt pas iets ontvangen, als je er afstand van hebt gedaan.  Zo werken de dingen nu eenmaal in de natuur. Nederig en zwak overwinnen hard en sterk.  Een leider heeft ruimte nodig, maar moet zijn wapens niet met iedereen delen.",249,13,1,"2024-10-17 23:40:51","2024-10-17 23:40:51",36,0,0,15),
(182249,"Rust en stilte vormen de basis, toch wordt al het werk gedaan. Als machthebbers dit begrijpen, kan het leven zich in harmonie ontwikkelen.  Als het leven te rumoerig wordt, zoek dan weer de staat van een onbewerkt blok hout, de eenvoud van vormloze materie.  Zonder vorm is er geen verlangen. Zonder verlangen is er rust. Zo komt alles in orde.",249,13,1,"2024-10-17 23:40:51","2024-10-17 23:40:51",37,0,0,15),
(182250,"Een goed mens is zich niet bewust van zijn goedheid en daarom is hij goed. Een minder goed mens probeert om goed te zijn, maar hierdoor is hij nog geen goed mens. Een echt goed mens maakt zich niet druk, toch gebeurt alles wat er gebeuren moet. Een minder goed mens is altijd druk, toch blijft er veel werk liggen  Een aardig mens is zo maar druk. Een rechtvaardig mens is druk met een doel. Een fatsoenlijk mens is druk, maar het slaat niet aan. Dan rolt hij zijn mouwen op, en legt zijn wil op.  Als je de weg kwijt bent, dan kun je nog steeds goed zijn. Als je je goedheid kwijt bent, dan kun je nog steeds vriendelijk zijn. Als je je vriendelijkheid kwijt bent, kun je nog rechtvaardig zijn. Er rest fatsoen als de rechtvaardigheid wegvalt. Fatsoen is niet meer dan een schil van vertrouwen en toewijding. Het is het begin van verwarring en wanorde.  Voorkennis is niet meer dan de bloem van de Tao, het is het begin van dwaasheid.  Daarom kiest een groot mens voor de diepte en niet voor de oppervlakte. Hij kiest voor de vrucht en niet voor de bloem. Hij kiest voor de binnenkant en niet voor de buitenkant.",249,13,1,"2024-10-17 23:40:51","2024-10-17 23:40:51",38,0,0,15),
(182251,"Heel lang geleden ontstond uit het Ene het volgende: De hemel, helder en één geheel. De aarde werd een geheel en kwam tot rust. De geest, vol levenskracht is een geheel en daardoor sterk. Het dal is een geheel en daarom druk bevolkt. Alles hoort bij elkaar en leeft. Koningen en leenheren horen bij elkaar, daardoor heeft het land het goed. Dit alles vanuit de kracht van eenheid.  De helderheid van de hemel voorkomt dat de hemel uiteenvalt. De stevigheid van de aarde voorkomt dat ze in stukken barst. De kracht van de geest voorkomt dat ze uitgeput raakt. De volheid van het dal voorkomt dat het dal opdroogt. De groei van het leven voorkomt dat het uitsterft. Door het leiderschap van koningen en leenheren blijft het land bijeen.  Daarom is nederigheid de wortel van de nobelheid. Het lage vormt het fundament van het hoge. Prinsen en leenheren voelen zich wezen, weduwen en waardelozen. Zijn zij niet afhankelijk van hun nederigheid?  Te veel succes is geen voordeel. Dus tinkel niet als jade en wees niet onverstoorbaar als een steen.",249,13,1,"2024-10-17 23:40:51","2024-10-17 23:40:51",39,0,0,15),
(182252,"Terugkeren is de beweging van de Tao. Zachtheid is de werkwijze van de Tao. Alles wordt geboren uit het zijn. Zijn wordt geboren uit niet zijn.",249,13,1,"2024-10-17 23:40:51","2024-10-17 23:40:51",40,0,0,15),
(182253,"Velen horen van de Tao. Een slimme leerling gaat er ijverig mee aan het werk. Een middelmatige leerling gelooft de Tao soms wel en soms niet. Een dwaze leerling lacht luid om de Tao. Zonder gelach zou de Tao niet bestaan.  Daarom lijkt de heldere weg duister. Vooruitgang lijkt op achteruitgang. De eenvoudige weg lijkt moeilijk. De hoogste deugd lijkt een afgrond. Puurheid lijkt bezoedeld. Een overvloed aan goede wil lijkt niet te helpen. De kracht van het goede lijkt zwak. Echte goedheid lijkt onecht. Echte samenhang kent geen hoeken. Grote talenten hebben tijd nodig om te rijpen. De stilte is het mooiste geluid en de mooiste beelden hebben geen vorm.  De Tao is onzichtbaar en niet te beschrijven. Alleen de Tao voedt en brengt alles tot vervulling.",249,13,1,"2024-10-17 23:40:51","2024-10-17 23:40:51",41,0,0,15),
(182254,"Uit de Tao is het begin voortgekomen. Het begin verdubbelde zich en twee werd drie. Zo ontwikkelden de tienduizend dingen zich.  De tienduizend dingen dragen het vrouwelijke in zich en ze omhelzen het mannelijke. Ze bereiken harmonie door hun krachten te bundelen.  Mensen zijn niet graag eenzaam, bedroefd en onvervuld. Maar zo omschrijven koningen en heersers zichzelf wel. Je kunt winnen door te verminderen en verliezen door te vermeerderen.  Alle wijzen zeggen je dit: Een gewelddadig mens zal gewelddadig sterven. Het is de essentie van wat ik te melden heb.",249,13,1,"2024-10-17 23:40:51","2024-10-17 23:40:51",42,0,0,15),
(182255,"Het zachte overwint het harde. Alleen als ik niets ben, dan kan ik overal komen. Hierdoor begrijp ik de kracht van me niet verzetten.  Het meeste leer ik van de stilte. Het meest weldadig is meegaan met de stroom van mijn hart. Weinigen begrijpen dit.",249,13,1,"2024-10-17 23:40:51","2024-10-17 23:40:51",43,0,0,15),
(182256,"Wat is belangrijker, je roem of je gezondheid? Wat is kostbaarder, je gezondheid of je bezit? Wat is pijnlijker, je winst of je verlies?  Als je sterk aan goederen hecht, dan zul je veel lijden. Spaar je veel, dan kun je veel verliezen. Als je weet dat je genoeg hebt, dan heb je altijd genoeg. Als je bijtijds kunt stoppen, dan voorkom je problemen. Alleen zo hou je het lang vol.",249,13,1,"2024-10-17 23:40:51","2024-10-17 23:40:51",44,0,0,15),
(182257,"Volledige perfectie bestaat niet. Toch heeft het oneindig veel zin er naar te streven. Volledig vervuld lijkt ook volledig onthecht. Toch is het streven naar vervulling een onuitputtelijke bron.  Wat recht is, lijkt vaak krom. De slimsten lijken dom, de vaardigsten onhandig.  Rusteloosheid overwint de kou, rust overwint de hitte. Door stilte en rust vindt alles zijn plek.",249,13,1,"2024-10-17 23:40:51","2024-10-17 23:40:51",45,0,0,15),
(182258,"Als we de weg van de Tao volgen, bemesten de paarden onze akkers. Als we zonder de Tao leven, fokken we oorlogspaarden.  Het ergste is ons verlangen. Het kwalijkst is onze ontevredenheid. Het armoedigst is onze hebzucht. Als je weet wat genoeg is, dan heb je altijd genoeg.",249,13,1,"2024-10-17 23:40:51","2024-10-17 23:40:51",46,0,0,15),
(182259,"Zonder mijn huis te verlaten kan ik van al het leven genieten . Zonder uit het raam te kijken kan ik de weg naar de hemel zien. Hoe verder je komt, des te minder je weet.  De wijze weet zonder te reizen. Hij ziet zonder te kijken. Hij bereikt zijn doelen zonder daden.",249,13,1,"2024-10-17 23:40:51","2024-10-17 23:40:51",47,0,0,15),
(182260,"Het beoefenen van wetenschap bestaat uit constant toevoegen. Het beoefenen van de Tao is een kwestie van constant loslaten. Steeds minder heb je nodig om de stilte te bereiken. Als je de stilte hebt bereikt, dan is alles voltooid.  Om volledig deel te nemen aan het leven, moet je het los laten. Zolang je persoonlijk gewin nastreeft, kun je het leven nooit ten volle ervaren.",249,13,1,"2024-10-17 23:40:51","2024-10-17 23:40:51",48,0,0,15),
(182261,"Een wijs mens ziet de belangen van anderen als eigen belangen. Zelf heeft een wijze geen belangen.  Een wijs mens is aardig tegen aardige mensen en aardig tegen onaardige mensen, want zo ontwikkelt vriendelijkheid zich. Een wijs mens heeft vertrouwen in mensen die vol vertrouwen zijn en ook vertrouwt een wijze de argwanenden, want zo neemt het vertrouwen toe.  Een wijs mens is schuchter en nederig. De wijze houdt zijn hart vaag, zodat al het goede welkom is. Mensen kijken en luisteren naar wijze mensen. De wijze lacht terug als een blij kind.",249,13,1,"2024-10-17 23:40:51","2024-10-17 23:40:51",49,0,0,15),
(182262,"Op hun levenspad kiezen drie van de tien mensen voor het leven. Drie van de tien kiezen voor de dood. Drie van de tien laten het leven voorbij gaan. Waarom is dit laatste zo? Omdat ze geen oog hebben voor de details van het leven.  Als je je leven beheerst, dan kun je tijgers en neushoorns zonder angst tegemoet treden. In het gevecht raak je niet gewond. De neushoorn ziet geen kans zijn hoorn te plaatsen, de tijger klauwt tevergeefs naar je, wapens kunnen je niet raken. Waarom dit zo is? Omdat je de dood geen ruimte geeft om binnen te dringen.",249,13,1,"2024-10-17 23:40:51","2024-10-17 23:40:51",50,0,0,15),
(182263,"Alles komt voort uit de Tao. De deugd voedt dit alles. Door materie krijgt het vorm. De omgeving vervolmaakt de vorm. Zo getuigt alles van respect voor de Tao en van bewondering voor het goede. Dit wordt niet gevraagd, maar het is de aard van het leven.  Daarom komt alles voort uit de Tao. Door de deugd wordt alles gevoed en ontwikkeld. De deugd zorgt voor aandacht, zorgt voor onderdak, welbehagen, groei en bescherming. De deugd ontwikkelt zonder een rol te eisen en doet onopgemerkt. De deugd geleidt ons zonder in te grijpen. Dit is het grote geheim achter het leven.",249,13,1,"2024-10-17 23:40:51","2024-10-17 23:40:51",51,0,0,15),
(182264,"Als ik begrijp hoe het begonnen is, dan begrijp ik ook hoe het verder gaat. Als ik tegelijkertijd het begin en het vervolg kan zien, dan raak ik verlost van mijn angst voor de dood.  Wees stil en bewaak je gevoel, dan blijft je leven sprankelen. Spreek en wees altijd druk, dan is er geen hoop.  Het kleine zien, dat geeft inzicht. Waardering voor het nederige geeft kracht. Laat je licht schijnen, maar geef je inzicht op. Op deze manier behoed je jezelf voor pijn. Zo leer je om een evenwichtig mens te worden.",249,13,1,"2024-10-17 23:40:51","2024-10-17 23:40:51",52,0,0,15),
(182265,"Als ik er ook maar een fractie van begrijp dan blijf ik voortgaan op de hoofdweg. Mijn enige vrees zal zijn om af te dwalen. Het is gemakkelijk om op de hoofdweg te blijven Toch houden mensen van het begaan van zijwegen.  Als het hof een en al pracht en praal is, dan staan de velden vol onkruid en zijn de graanschuren leeg. De hovelingen dragen oogverblindende kleren, ze spelen met vlijmscherpe zwaarden, ze overvoeren zichzelf met eten en drinken. Ze hebben meer dan ze nodig hebben. Roverhoofdmannen zijn het, ver verwijderd van de bron.",249,13,1,"2024-10-17 23:40:51","2024-10-17 23:40:51",53,0,0,15),
(182266,"Wat stevig is geworteld, kan niet worden uitgetrokken Wat je stevig vasthoudt, dat kan niet wegglippen. Je kinderen zullen deze voorouderlijke offers verder doorgeven.  Cultiveer daarom de deugd in jezelf, dan wordt deze echt. Cultiveer de deugd in je familie en je hebt de deugd in huis. Cultiveer de deugd in je stad, en de deugd neemt vanzelf toe. Cultiveer de deugd in het land, en ze zal overvloedig bloeien. Cultiveer de deugd in de wereld en overal zal deugd zijn.  Daarom, zie een mens als een mens, en een familie als een familie, Zie een stad als een stad en een staat als een staat. Zie de wereld als de wereld.  Maar hoe kan ik de wereld zien? Door naar je hart te kijken.",249,13,1,"2024-10-17 23:40:51","2024-10-17 23:40:51",54,0,0,15),
(182267,"Als je vervuld bent van idealen, dan ben je net een pasgeboren baby. Wespen en slangen kunnen je niet deren. Wilde dieren zullen je niet bespringen. Roofvogels vallen je niet aan. Je benen zijn zwak en je spieren zijn slap, maar je greep is krachtig. Je hebt geen weet van de vereniging van man en vrouw, maar je bent één met alles wat leeft. Dáár word je opgewonden van. Je schreeuwt het uit zonder schor te worden. Dit is de perfecte harmonie.  Als je weet wat harmonie is, dan weet je wat onveranderlijkheid is. Als je weet wat onveranderlijkheid is, dan weet je wat verlichting is.  Het is niet slim om rond te rennen. Het leven controleren veroorzaakt spanningen. Teveel inspanning leidt tot uitputting. Dit is niet de weg van de Tao Wat in strijd is met de Tao zal niet lang duren.",249,13,1,"2024-10-17 23:40:51","2024-10-17 23:40:51",55,0,0,15),
(182268,"Zij die het weten, praten er niet over. Zij die erover praten, weten het niet.  Wees stil, bewaak je gevoel, beheers je scherpte, vereenvoudig je problemen en verzacht het licht. Wees één met het stof van de aarde. Dit is het oerverbond.  Het oerverbond kan ik noch bevatten, noch negeren. Ik kan er niet van profiteren en het niet schaden. Ik kan het noch ophemelen, noch vernederen. Daarom is dit het allerhoogste.",249,13,1,"2024-10-17 23:40:51","2024-10-17 23:40:51",56,0,0,15),
(182269,"Heers rechtvaardig en voer je oorlogen verrassend. Wordt een meester zonder te strijden. Win de wereld door haar met rust te laten. Dat dit werkt, dat voel je met je hart.  Hoe meer wetten en beperkingen er zijn, des te armer we worden. Hoe scherper onze wapens, des te meer oorlog er zal zijn. Hoe slimmer de mensen, des te vreemdere dingen gebeuren er. Hoe meer regels, des te meer overtreders.  Als ik verstandig ben, dan word ik rustig en kom tot inkeer. Ik geniet van de vrede en ik word eerlijk. Ik maak me niet druk en ervaar rijkdom. Ik ben tevreden en verkies een goed en eenvoudig leven.",249,13,1,"2024-10-17 23:40:51","2024-10-17 23:40:51",57,0,0,15),
(182270,"Als het land lichtvoetig wordt geregeerd, dan zijn de mensen eerlijk. Als het land streng wordt geregeerd, dan zijn de mensen listig en sluw.  Geluk komt bij een ongeluk, rampen dreigen achter het geluk. Wanneer houdt dit op? Bestaat er zoiets als rechtvaardigheid? Wat nu normaal is, dat wordt weer abnormaal. Het goede verandert weer in iets boosaardigs. Voor ons mensen blijft dit verwarrend.  Daarom is een wijs mens scherp, maar hij snijdt niets door. Hij richt zijn aandacht, maar doorboort niets. Recht door zee, maar niet koste wat het kost. Stralend, maar niet verblindend.",249,13,1,"2024-10-17 23:40:51","2024-10-17 23:40:51",58,0,0,15),
(182271,"Om mensen te helpen en de hemel te dienen kan ik het beste eenvoudig leven.  Eenvoudig leven begint met terugkeren voordat ik afdwaal. Daarvoor heb ik al mijn goede krachten nodig. Met al mijn goede krachten kan ik alles bereiken. Als ik alles kan bereiken, dan ken ik alle wegen. Als ik alle wegen weet, dan kan ik leiden. Dit basisprincipe voor leiden houdt lang stand. Het is gebaseerd op diepe wortels en een stevig fundament. Het is de bron voor een lang leven en een duurzame visie.",249,13,1,"2024-10-17 23:40:51","2024-10-17 23:40:51",59,0,0,15),
(182272,"Heersen is als het koken van een klein visje.*  Als je heerst vanuit de Tao dan krijgt het kwaad geen macht. Het kwaad blijft krachtig, maar, het krijgt niet de ruimte om de mensen te beschadigen. Ook heersers vanuit de Tao worden tegen het kwaad beschermd. Als de heerser en het volk er voor kiezen om elkaar geen kwaad te doen, dan stapelen de zegeningen van het leven zich op.",249,13,1,"2024-10-17 23:40:51","2024-10-17 23:40:51",60,0,0,15),
(182273,"Een groot land is vruchtbaar als een rivierdelta. Alles uit de hele wereld komt er bijeen. Een groot land is als de schoot van het heelal.  Met haar rust overwint de vrouw de man. Haar wijsheid wordt zichtbaar in bescheidenheid.  Als een groot land dus ruimte maakt voor een klein land dan gaat dat kleine land er eigenlijk deel van uitmaken. En als een klein land diensten aanbiedt aan een groot land dan kan het dat grotere land veroveren.  Degenen die willen veroveren moeten zich dus overgeven Degenen die zich overgeven veroveren.  Een groot land heeft meer bronnen nodig, een klein land kan bronnen leveren. Een ieder krijgt wat hij nodig heeft. Het past een groot land om zich over te geven.",249,13,1,"2024-10-17 23:40:51","2024-10-17 23:40:51",61,0,0,15),
(182274,"Zie Tao als de bron van alles wat er is. Het is de geheime schat van de goede mensen en de toevlucht van de slechten. Met mooie woorden kun je roem vergaren, Maar goede daden dwingen respect af. Als iemand de weg kwijt is, help hem dan.  Op de dag dat de keizer wordt gekroond of de regering wordt geïnstalleerd, moet je geen gouden cadeaus sturen en ook geen vierspan. Je moet rustig blijven en de Tao aanbieden.  Waarom waardeert iedereen de Tao? Is het niet omdat je vindt wat je zoekt? Omdat je wordt vergeven wanneer je zondigt? Het is het grootste geschenk dat er is.",249,13,1,"2024-10-17 23:40:51","2024-10-17 23:40:51",62,0,0,15),
(182275,"Handel door niet te handelen en werk zonder te doen. Proef wat geen smaak heeft. Vergroot het kleine en vermeerder het weinige. Beloon bitterheid met aandacht. Zie de eenvoud van ingewikkelde zaken. Bereik grootheid met kleine daden.  In het heelal gebeuren moeilijke dingen met groot gemak. Kleine gebeurtenissen hebben er grote gevolgen. Daarom beginnen verstandige mensen niet aan grote zaken. Daarin zijn ze groot.  Gemakkelijke beloften stellen weinig voor. De dingen gemakkelijk nemen leidt tot grote moeilijkheden. Als je verstandig bent, dan benader je problemen direct. Dan worden het geen problemen.",249,13,1,"2024-10-17 23:40:51","2024-10-17 23:40:51",63,0,0,15),
(182276,"Als iets stil staat, krijg je er gemakkelijk vat op. Problemen zijn gemakkelijk in de kiem te smoren. Wat broos is, dat breekt echter gemakkelijk. Wat klein is, dat ben je zo kwijt. Doe wat je moet doen, voordat het te laat is. Creëer rust en ruim op, voordat er verwarring ontstaat.  Een reus van een boom ontspruit uit een kleine scheut. Een bergterras van negen etages begint met een hoop aarde. Een wereldreis begint onder je voet.  Als ik druk bezig ben, dan sta ik mijn eigen doel in de weg. Als ik vasthou, dan verlies ik. Als ik verstandig ben, dan val ik niet aan. Zo word ik ook niet verslagen. Ik grijp me nergens aan vast, en daarom kan ik ook niet verliezen.  Mensen falen gewoonlijk wanneer het succes aanbreekt. Daarom vraagt het einde evenveel aandacht als het begin. Als je hiernaar handelt, dan faal je niet.  Als ik verstandig ben, bevrijd ik me van verlangen. Ik verzamel geen kostbaarheden. Ik leer om niet vast te houden aan ideeën. Ik breng de mensen terug naar wat ze kwijt zijn. Ik draag bij om alles zijn eigen plaats te laten vinden. Maar ik onthoud me van actie.",249,13,1,"2024-10-17 23:40:51","2024-10-17 23:40:51",64,0,0,15),
(182277,"De mensen die als eersten naar de Tao leefden, die droegen haar niet uit. Ze lieten de mensen in het duister.  Waarom is het zo moeilijk om een goed leider te zijn? Omdat de mensen zo slim zijn. Leiders die ook proberen om slim te zijn, bedriegen het land. Degenen die heersen zonder slimheid, zijn een zegen voor het land. Het is het een of het ander.  Als je dit begrijpt, dan heb je de oerdeugd te pakken. De oerdeugd reikt diep en is verstrekkend. Door deze oerdeugd wordt alles teruggeleid naar het grote geheel van de Tao.",249,13,1,"2024-10-17 23:40:51","2024-10-17 23:40:51",65,0,0,15),
(182278,"Waarom is de zee de koning van honderd rivieren? Omdat de zee lager ligt dan de rivieren.  Als een wijze het volk wil helpen, moet hij nederig dienen. Als een wijze het volk wil leiden, moet hij het volgen. Als hij op deze manier heerst, dan voelt het volk zich niet onderdrukt. Als hij het volk zo tegemoet treedt, staat hij niet in de weg. De hele wereld zal hem steunen en niet moe van hem worden.  Omdat hij niet strijdt, ontmoet hij ook geen strijd.",249,13,1,"2024-10-17 23:40:51","2024-10-17 23:40:51",66,0,0,15),
(182279,"Werkelijk iedereen zegt dat de Tao groot is en onvergelijkbaar. Omdat de Tao zo groot is, is de Tao uniek. Als de Tao niet uniek zou zijn, dan was ze al lang verdwenen.  Ik heb drie schatten waar ik heel zuinig op ben. De eerste is genade. De tweede is soberheid. De derde is me niet beter wanen dan anderen.  Genade leidt tot moed. Soberheid leidt tot vrijgevigheid. Nederigheid leidt tot leiderschap.  Tegenwoordig kennen de mensen geen genade, maar toch proberen ze dapper te zijn. Ze proberen vrijgevig te zijn, maar wijzen soberheid af. Ze geloven niet in nederigheid, ze proberen altijd op de eerste plaats te komen. Dit is een zekere dood.  Genade brengt de overwinning in de strijd en kracht in de verdediging. Het is de manier waarop de hemel ons redt en behoedt.",249,13,1,"2024-10-17 23:40:51","2024-10-17 23:40:51",67,0,0,15),
(182280,"Een goed soldaat is niet gewelddadig. Een goede vechter is niet kwaad. Een goede winnaar is niet wreed. Een goede aanvoerder is een dienaar. Dit wordt de deugd van het niet strijden genoemd. Het is de vaardigheid om samen te werken.  Optimaal verbonden met de hemel, zo staat deze houding vanouds bekend.",249,13,1,"2024-10-17 23:40:51","2024-10-17 23:40:51",68,0,0,15),
(182281,"Bevelvoerders kennen deze woorden:  Ik durf de eerste stap niet te zetten, liever ben ik te gast. Ik durf geen stap naar voren te doen, liever doe ik een stap terug.  Het is marcheren zonder op te rukken. Je mouwen opstropen zonder je spierballen te tonen. De vijand vangen zonder aan te vallen. Gewapend zijn zonder wapens.  Er is geen groter drama dan het onderschatten van de vijand. Als ik dat doe, dan ben ik al bijna alles kwijt waar ik van hou.  Daarom wint de vermeende verliezer, zodra het echte gevecht begint.",249,13,1,"2024-10-17 23:40:51","2024-10-17 23:40:51",69,0,0,15),
(182282,"Mijn woorden zijn heel gemakkelijk te begrijpen. Ze zijn ook heel gemakkelijk uit te voeren. Toch is er geen mens die ze echt begrijpt of in de praktijk brengt. Mijn woorden zijn vanaf het oude begin en mijn daden dienen. Omdat mensen dit niet begrijpen, kennen ze me niet.  Degenen die mij beschadigen, worden geroemd. Daarom ziet de wijze eruit als een landloper en draagt hij het juweel in zijn hart.",249,13,1,"2024-10-17 23:40:51","2024-10-17 23:40:51",70,0,0,15),
(182283,"Weten hoe weinig je weet, dat is verstandig. Onwetendheid als kennis zien, dat is ziek.  Als je ziek bent van het ziek zijn, dan ben je beter. Als je slim bent, dan ben je niet ziek van het ziek zijn. Dus ben je beter.",249,13,1,"2024-10-17 23:40:51","2024-10-17 23:40:51",71,0,0,15),
(182284,"Als het mensen ontbreekt aan ontzag, dan gebeuren er rampen.  Val mensen niet lastig en belast ze niet te zwaar. Als je ze niet lastig valt, dan worden ze je niet beu.  Slimme mensen kennen zichzelf, maar dringen zichzelf niet op. Ze hebben zelfrespect, maar ze zijn ook bescheiden. De binnenkant gaat voor de buitenkant.",249,13,1,"2024-10-17 23:40:51","2024-10-17 23:40:51",72,0,0,15),
(182285,"Een dappere dodo doodt of wordt gedood. Een kalme en dappere strijder overleeft. Wie van deze twee draagt bij of is schadelijk? Sommige zaken vallen ongelukkig uit. Wie weet waarom? Zelfs de wijze is hier onzeker over.  De weg van de hemel is overwinnen zonder te strijden. De weg van de hemel is niet spreken en toch antwoord geven. De weg van de hemel is alles krijgen wat nodig is, zonder te eisen. De weg van de hemel heeft geen haast en volgt toch een plan.  Het net van de hemel komt overal en hoewel de mazen wijd zijn, slipt niets er door heen.",249,13,1,"2024-10-17 23:40:51","2024-10-17 23:40:51",73,0,0,15),
(182286,"Als mensen niet bang zijn voor de dood, dan kun je ze er ook niet mee bedreigen.  Als mensen altijd bang zijn voor de dood en als een misdaad tot de doodstraf leidt, wie durft er dan de wet te overtreden?  Er is maar één aangewezene om de dood uit te voeren. Als je probeert om deze plaats in te nemen, probeer je hout te kappen, alsof je een meester timmerman bent. Als je dat probeert, dan zul je slechts je hand verwonden.",249,13,1,"2024-10-17 23:40:51","2024-10-17 23:40:51",74,0,0,15),
(182287,"Als heersers belastinggeld verkwisten, dan krijgt het volk honger.  Als heersers regels uitvaardigen uit eigenbelang dan worden de mensen opstandig.  Als heersers mensen laten sterven voor hun eigen glorie dan worden mensen onverschillig over het leven  Als de mensen niets hebben om voor te leven, dan waarderen ze het leven ook niet.",249,13,1,"2024-10-17 23:40:51","2024-10-17 23:40:51",75,0,0,15),
(182288,"Een mens wordt zacht en soepel geboren. Bij zijn dood is hij taai en stijf. Groene planten zijn zacht en gevuld met sap. Als ze sterven zijn ze verwelkt en uitgedroogd.  Stijfheid en onbuigzaamheid zijn daarom kenmerken van de dood. Zachtheid en souplesse zijn kenmerken van het leven.  Een leger zonder flexibiliteit wint geen enkele slag. Een boom die niet buigt wordt gemakkelijk gebroken.  Het harde en taaie zal sneuvelen. Het zachte en nederige zal overwinnen.",249,13,1,"2024-10-17 23:40:51","2024-10-17 23:40:51",76,0,0,15),
(182289,"De weg van de hemel neemt van degene die teveel heeft en geeft aan degene die te weinig heeft. De weg van mensen is vaak anders. Men neemt van wie te weinig heeft om te geven aan wie al te veel heeft. Alleen wie de Tao heeft, die heeft meer dan genoeg en geeft het aan de wereld.  Een wijs mens vraagt geen erkenning of dankbaarheid. Een wijs mens doet in stilte wat er gebeuren moet. Een wijs mens wil zijn verdiensten niet etaleren.",249,13,1,"2024-10-17 23:40:51","2024-10-17 23:40:51",77,0,0,15),
(182290,"Niets is zo zacht en bewegelijk als water. Toch kun je er alles mee aanvallen wat stevig en sterk is. Niets kan er tegen op.  Het zwakke kan het sterke overwinnen. Het soepele kan het stugge overwinnen. Eigenlijk weet iedereen dit wel, maar niemand leeft ernaar. Het is echte wijsheid om alle vernederingen gewoon te accepteren. Pas dan kan je een leider zijn. Alle rampen die ons overkomen die moet je gewoon aanvaarden. Dan kun je een koning zijn. De waarheid klinkt vaak tegenstrijdig.",249,13,1,"2024-10-17 23:40:51","2024-10-17 23:40:51",78,0,0,15),
(182291,"Een bitter conflict geeft altijd een wrange nasmaak. Wat kun je hier aan doen? Het is wijsheid om jouw afspraken na te komen maar zacht te zijn in het opeisen van je rechten. Een deugdzaam mens neemt zijn verantwoordelijkheid. Een minder deugdzaam mens verlangt van anderen dat ze hun verantwoordelijkheid nemen.  De hemelse Tao kiest geen partij. De Tao staat altijd aan de kant van het goede.",249,13,1,"2024-10-17 23:40:51","2024-10-17 23:40:51",79,0,0,15),
(182292,"In een kleine gemeenschap is het rustiger. Hoewel er grote en kleine machines zijn, zijn ze niet nodig. De mensen nemen de dood serieus en reizen niet ver. Ze maken weinig gebruik van de voertuigen die ze hebben. Ze hebben wapens, maar tonen ze niet. Ze kiezen voor eenvoudig handwerk en eten met smaak. Ze zien schoonheid in hun kleding en ze genieten van hun stevige huizen. Ze zijn gelukkig op hun manier.  Hoewel ze hun buren kunnen zien en de hanen kraaien en de honden blaffen aan de overkant van de weg, laten ze elkaar in vrede leven, oud worden en sterven.",249,13,1,"2024-10-17 23:40:51","2024-10-17 23:40:51",80,0,0,15),
(182293,"Woorden vol waarheid zijn niet altijd mooi. Mooie woorden zijn niet altijd waar. Goede mensen redetwisten niet. Redetwistende mensen zijn niet goed. Zij die het begrijpen, zijn niet geleerd. Zij die geleerd zijn, weten het niet.  Een wijze probeert nooit om zaken te vergaren. Hoe meer hij voor anderen doet, des te meer hij heeft. Hoe meer hij aan anderen geeft, des te groter zijn overvloed. De Tao van de hemel is puntig maar doet geen zeer. De Tao van de wijze is werken zonder inspanning.",249,13,1,"2024-10-17 23:40:51","2024-10-17 23:40:51",81,0,0,15);